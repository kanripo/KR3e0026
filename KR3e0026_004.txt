# -*- mode: mandoku-view; -*-
#+TITLE: 傷寒總病論
#+DATE: 2015-08-24 23:04:50.688238
#+PROPERTY: ID KR3e0026
#+PROPERTY: BASEEDITION WYG    
#+PROPERTY: JUAN 卷四
<pb:KR3e0026_WYG_004-1a>¶
欽定四庫全書¶
　傷寒總病論卷四¶
　　　　　　　　　　　　宋　龎安時　撰¶
　　暑病論¶
龎曰冬傷於寒夏至後至三伏中變為暑病其重温也¶
有如傷寒依三隂三陽傳見五藏熱證者各隨證治¶
之¶
　　暑病表證¶
<pb:KR3e0026_WYG_004-1b>¶
暑病代桂枝并葛根證¶
　桂枝　芍藥　知母　生薑(各一/兩半)甘草(一/兩)黄芩(一兩/半)¶
　葛根(二/兩)棗(十六/枚)¶
　㕮咀水六升煮取三升通口服一盞相次取汗¶
暑病代麻黄證¶
　桂枝　杏仁　知母(各一/兩)麻黄(三/兩)甘草　黄芩(各一/兩)¶
　煎如前法¶
暑病代青龍湯証¶
<pb:KR3e0026_WYG_004-2a>¶
　麻黄(二/兩)石膏(三/兩)知母　桂枝　甘草(各一/兩)杏仁(三十/枚)¶
　生薑(一兩/半)棗(十六/个)¶
　如前煎服¶
暑病代葛根麻黄證¶
　葛根(二/兩)麻黄(一兩/半)桂枝　甘草　知母　黄芩　芍¶
　藥(各一/兩)生薑(一兩/半)棗(十六/个)¶
　如前煎服¶
暑病三日外至七日不歇内熱令人更相染大青消毒¶
<pb:KR3e0026_WYG_004-2b>¶
湯¶
　大青　芒硝(各二/兩)山梔子(一/兩)石膏(四闕/兩)　(二/升)濕地黄¶
　(半/升)¶
　㕮咀水七升煮取三升去滓下芒硝化之温服一盞¶
　以熱除為度¶
暑病通用白虎一如傷寒與暍證用之(方在厥/隂證中)¶
暑病通用麥奴丸(方在雜/汗證中)¶
暑病若吐下後别見形一如傷寒門治之¶
<pb:KR3e0026_WYG_004-3a>¶
暑病噦逆發斑瘡痘壊一如温病門治之(已上四條/先生所論)¶
預防熱病急黄賊風葛粉散¶
　葛粉(二/升)生乾地黄(一/升)香豉(半/升)¶
　細末食後服方寸匕牛乳蜜湯竹瀝米飲烏梅湯任¶
　性調下日三服有病者日五服¶
　　素問載五種暑病¶
肝熱病者先左頰赤肺熱病者先右頰赤心熱病者顔¶
先赤(顔額/也)腎熱病者頤先赤(頤頰/也)脾熱病者鼻先赤(上/主)¶
<pb:KR3e0026_WYG_004-3b>¶
(中/央)病雖未發見赤色刺之名曰治未病¶
肝熱病者先小便黄腹痛多卧身熱熱争則狂言及驚¶
脅滿痛手足躁不安卧庚辛甚甲乙大汗氣逆則庚辛¶
死刺足厥隂少陽其逆則頭痛員員脉引衝頭也¶
心熱病者先不樂數日乃熱熱争則卒心痛煩悶喜嘔¶
頭痛面赤無汗壬癸甚丙丁大汗氣逆則壬癸死刺手¶
少隂太陽¶
脾熱病者先頭重頰痛心煩顔青欲嘔身熱熱争則腰¶
<pb:KR3e0026_WYG_004-4a>¶
痛不可俛仰腹滿泄兩頷痛甲乙甚戊巳大汗氣逆則¶
甲乙死刺足太隂陽明¶
肺熱病者洗淅然厥起毫毛惡風寒舌上黄身熱熱争¶
則喘咳痛起走胷膺背不得太息頭痛不任汗出而惡¶
寒丙丁甚庚辛大汗氣逆則丙丁死刺手太隂陽明出¶
血如豆大立已¶
腎熱病者先腰痛䀪疫舌渴數飲水身熱熱争則項痛¶
員員澹澹然戊巳甚壬癸大汗氣逆則戊巳死刺足少¶
<pb:KR3e0026_WYG_004-4b>¶
隂太陽諸汗者至其所勝日汗出也¶
龎曰五種熱病肝腎二藏有逆證心脾肺三藏亡逆證¶
凡五種熱病二三日逢尅未為逆忌在五六日也¶
　　時行寒疫論¶
病源載從立春節後其中無暴大寒又不冰雪而人有¶
壯熱病者此屬春時陽氣發於冬時伏寒變為温病也¶
從春分以後至秋分節前天有暴寒皆為時行寒疫也¶
三月四月或有暴寒其時陽氣尚弱為寒所折病熱猶¶
<pb:KR3e0026_WYG_004-5a>¶
輕五月六月陽氣已盛為寒所折病熱則重七月八月¶
陽氣已衰為寒所折病熱亦微其病與温病暑病相似¶
但治有殊耳其治法初用摩膏火炙唯二日法鍼用崔¶
文行解散汗出愈不解三日復發汗若大汗而愈不解¶
者勿復發汗也四日服藜蘆丸微吐愈若病困藜蘆丸¶
不吐者服赤小豆苽蒂散吐之已解視病尚未了了者¶
復一法鍼之當解不解者六日熱已入胃乃與雞子湯¶
下之愈無不如意但當諦視節度與病耳食不消病亦¶
<pb:KR3e0026_WYG_004-5b>¶
如時行俱發熱頭痛食病當速下之時病當待六七日¶
時病始得一日在皮二日在膚三日在肌四日在胷五¶
日入胃入胃乃可下也熱在胷外而下之熱乘虚入胃¶
然要當復下之不得下多致胃爛發斑微者赤斑出五¶
死一生劇者黒斑出九死一生人有強弱相倍也病者¶
過日不以時下之熱不得泄亦胃爛斑出矣若得病無¶
熱但狂言煩躁不安精神言語不與人相主當者治法¶
在可水五苓散證中(此巢氏載治時行寒疫之法焉温/病暑病相似但治有殊者據温病)¶
<pb:KR3e0026_WYG_004-6a>¶
(無摩膏火炙又有冬温瘡痘更有四時藏腑隂陽毒又/夏至後有五種熱病時令盛暑用藥稍寒故治有殊也)¶
　　時行寒疫治法¶
初得時行赤色頭痛項強兼治賊風走㾏寒痺趙泉黄¶
膏¶
　大黄　附子　細辛　川椒　乾薑　桂枝(各一/兩)巴¶
　豆(五十/粒)¶
　㕮咀苦酒漬一宿以臘月猪膏一斤煎調火三上三¶
　下去滓收之傷寒赤色熱酒調服梧桐子大一枚又¶
<pb:KR3e0026_WYG_004-6b>¶
　以火摩身數百遍兼治賊風最良風走肌膚追風所¶
　在摩之神效千金不𫝊¶
崔文行解散時氣不和傷寒發熱¶
　桔梗(炒/)細辛(各四/兩)白术(八/兩)烏頭(炮一/斤)¶
　細末傷寒服一錢五銖匕不覺復小增之以知為度¶
　若時氣不和旦服一錢五銖匕辟惡欲省病一服了¶
　去此時行寒疫通用之無病者預服以辟寒為佳皆¶
　酒調下¶
<pb:KR3e0026_WYG_004-7a>¶
藜蘆散辟温疫傷寒¶
　藜蘆　躑躅　乾薑(各四/分)牡丹皮　皁角(各五/分)細辛¶
　　附子(各三/分)桂枝　朱砂(各一/分)¶
　末之絳囊帶一方寸匕男左女右臂上着之覺有病¶
　之時更以粟米大内鼻中酒服一錢匕覆取汗日再¶
　當取一汗耳¶
赤小豆𤓰蒂散在厥隂證中¶
雞子湯治熱盛狂語欲走¶
<pb:KR3e0026_WYG_004-7b>¶
　生雞子(七/枚)芒硝(一/兩)¶
　井華水一大升同攪千遍去沫頻服之快利為度¶
猪苓散即傷寒門五苓散也在可水證中(已上五方載/巢氏治時行)¶
(寒疫合/用之方)¶
龎曰摩膏火炙可行於西北二方餘處難施莫若初服¶
解散赤散之類如轉發熱而表不解乃行後四方為佳¶
天行壯熱煩悶無汗者麻黄葛根湯¶
　麻黄(五/兩)葛根(四/兩)¶
<pb:KR3e0026_WYG_004-8a>¶
　麄末每服五錢水二盞梔子二个蔥白五十豉一撮¶
　煎八分去滓沫温温相次四五服取汗止後服¶
天行一二日麻黄湯(自汗者去麻黄/加葛根二兩)¶
　麻黄(二/兩)石膏(一兩/半)貝齒(五个無/亦得)升麻　甘草　芍藥¶
　(各一/兩)杏仁(四十/个)¶
　麄末毎服五錢水二盞煎八分温服取汗止後服¶
葛根解肌湯汗後表不解宜服此(自汗者/去麻黄)¶
　葛根(四/兩)麻黄　芍藥　大青　甘草　黄芩　桂枝¶
<pb:KR3e0026_WYG_004-8b>¶
　(各二/兩)石膏(三/兩)¶
　煎如前法¶
詔書發汗白薇散治時氣二三日不解¶
　白薇(二/分)杏仁(三/分)貝母(三/分)麻黄(七/分)¶
　細末酒調下方寸匕相次二三服温覆汗出愈湯調¶
　亦得¶
聖散子方(此方蘓子瞻尚/書所𫝊有序文)¶
昔嘗覽千金方三建散於病無所不治而孫思邈特為¶
<pb:KR3e0026_WYG_004-9a>¶
著論以謂此方用藥節度不近人情至於救急其驗特¶
異乃知神物效靈不拘常制至理開感智不能知今予¶
所得聖散子殆此類也歟自古論病唯傷寒至危急表¶
裏虚實日數證候應汗應下之法差之毫釐輒至不救¶
而用聖散子者一切不問隂陽二感或男女相易狀至¶
危篤者連飲數劑則汗出氣通飲食漸進神宇完復更¶
不用諸藥連服取差其餘輕者心額微汗正爾無恙藥¶
性小熱而陽毒發狂之類入口即覺清涼此殆不可以¶
<pb:KR3e0026_WYG_004-9b>¶
常理詰也時疫流行平旦輒煑一釜不問老少良賤各¶
飲一大盞則時氣不入其門平居無病能空腹一服則¶
飲食快美百疾不生真濟世衛家之寳也其方不知所¶
從來而故人巢君榖世寳之以治此疾百不失一二予¶
既得之謫居黄州連歳大疫所全活至不可數巢君初¶
甚惜此方指江水為盟約不𫝊人予竊隘之乃以𫝊蘄¶
水人龎君安常龎以醫聞於世又善著書故以授之且¶
使巢君之名與此方同不朽也其用藥如左¶
<pb:KR3e0026_WYG_004-10a>¶
　肉荳䓻(十/个)木猪苓　石菖蒲　茯苓　髙良薑　獨¶
　活　柴胡　吴茱萸　附子(炮/)麻黄　厚朴(薑炙/)藁¶
　本　芍藥　枳殻(麩/炒)白术　澤瀉　霍香　吴术(蜀/人)¶
　(謂蒼术之白者為白术蓋茅/术也而謂今之白术為吴术)防風　細辛　半夏(各/半)¶
　(兩薑/汁制)甘草(一/兩)¶
　剉焙作煮散每服七銖水一盞半煎至八分去滓熱¶
　服餘滓兩服合為一服重煎皆空心服¶
治時氣傷寒頭痛身熱腰背強引頸及中風口噤治瘧¶
<pb:KR3e0026_WYG_004-10b>¶
不絶婦人産中風寒經氣腹大華佗赤散方¶
　丹砂(二/分)蜀椒　蜀漆　乾薑　細辛　黄芩　防己¶
　　桂枝　茯苓　人參　沙參　桔梗　女萎　烏¶
　頭　常山(各三/分)雄黄　吴茱萸(各五/分)麻黄　代赭(各/十)¶
　(分/)¶
　除細辛丹砂乾薑雄黄桂外皆熬治作散酒服方寸¶
　匕日二耐藥者二匕覆令汗出治瘧先發一時服藥¶
　二匕半以意消息之¶
<pb:KR3e0026_WYG_004-11a>¶
烏頭赤散治天行疫氣病¶
　烏頭(六/分)皁角　雄黄　細辛　桔梗　大黄(各一/兩)¶
　細末清酒或井花水服一刀圭日二不知稍增以知¶
　為度除時氣不和一日進一服牛馬六畜中天行瘴¶
　疫亦以方寸匕人始得病一日時服一刀圭取兩豆¶
　許内鼻孔中¶
　　斑痘瘡論¶
龎曰天行豌豆瘡自漢魏以前經方家不載或云建武¶
<pb:KR3e0026_WYG_004-11b>¶
中南陽征虜所得仍呼為虜瘡其後名毉雖載發斑候¶
是發汗吐下後熱毒不散表虚裏實熱氣燥於外故身¶
體發斑又說豌豆疱瘡表虚裏實一如發斑之理别云¶
熱毒内盛攻於臟腑餘氣流於肌肉遂於皮膚毛孔中¶
結成此瘡既是裏實熱毒内盛則未發及欲發瘡斑未¶
見皆宜下之也瘡已差則再下之此病有二種一則發¶
斑俗謂之麻子其毒稍輕二則豌豆其毒最重多是冬¶
温所變凡覺冬間有非節之暖瘡毒未發即如法下之¶
<pb:KR3e0026_WYG_004-12a>¶
次第服預防之藥則毒氣内消不復作矣有不因冬暖¶
四時自行者亦如法下之古方雖有治法而不詳僃疑¶
當時毒熱未甚鮮有死者耶近世此疾歳歳未嘗無也¶
甚者夭枉十有五六雖則毒氣内壊不治因毉為咎又¶
大半矣若身疼壯熱頭痛不與小汗何由衰散大腑久¶
秘毒攻腰脇或心腹脹滿不與微利何由病去故當消¶
息汗下然則寒藥固不當行温藥反增熱毒若熱勢大¶
盛脉候決數涼性之藥不阻表裏氣亦可通用若寒氣¶
<pb:KR3e0026_WYG_004-12b>¶
阻礙脉候浮遲則温性之藥不阻表裏氣者可冀冰釋¶
云不可汗下寒熱之藥只可紫草一味者乃滯隅之流¶
祇是遭逢輕疾以自差為功若值重病則拱手待斃矣¶
世有權貴自信不任人拘忌冷熱汗下病或不救則責¶
毉謬誤斯又可為傷歎夫調瑟者必當移柱故用古方¶
附以愚見為斑痘方以小兒多染此患故專用小湯劑¶
大人可倍用之¶
　　温病發斑治法(小兒證附/)¶
<pb:KR3e0026_WYG_004-13a>¶
冬月觸冒寒毒者至春始發病病初至表或已發汗吐¶
下而表證未罷毒氣不散故發斑瘡又冬月天氣温暖¶
人感乖候之氣未即發病至春又被積寒所折毒氣不¶
得泄至夏遇熱其春寒已解冬温毒始發出於肌膚斑¶
爛𨼆疹如錦文也¶
治温毒發斑大疫難救兼治豌豆瘡不出地黄膏¶
　濕地黄(四/兩)好豉(半/升)¶
　以猪膏一斤和匀露一宿煎五七沸令三分去一絞¶
<pb:KR3e0026_WYG_004-13b>¶
　去滓下雄黄末一錢匕麝香末半錢匕攪匀稍稍盡¶
　飲之毒從皮中出則愈小兒斟酌服¶
冬温未即發病至春被積寒所折不得發至夏得熱其¶
春寒解冬温毒始發於肌中斑爛隠疹如錦紋而欬悶¶
嘔吐清水宜服黄芩麻黄湯¶
　葛根　橘皮　杏仁(生/)麻黄　知母　黄芩　甘草¶
　(各半/兩)¶
　㕮咀水二升煮八合去滓温温分減服之嘔吐先定¶
<pb:KR3e0026_WYG_004-14a>¶
　便宜消息不嘔者去橘皮¶
肺腑臟熱暴發氣斑(不可作/煮散)香豉石膏湯¶
　香豉(二/合)葱鬚(一/兩)石膏(二/兩)梔子(三/分)生薑(二/兩)大青　升麻¶
　　芒硝(各三/分)¶
　㕮咀水三升煮取一升三合去滓下芒硝温温分減¶
　服¶
温病發斑赤斑者五死一生黑斑者十死一生大疫難¶
救黑奴丸主之(方在雜/汗證中)¶
<pb:KR3e0026_WYG_004-14b>¶
冬温至夏發斑欬而心悶嘔清汁眼赤口瘡下部亦生¶
瘡或自下利黄連湯¶
　黄連(一/兩)橘皮　杏仁(麩/炒)枳寔　麻黄　葛根　厚朴¶
　　甘草(各一/分)¶
　㕮咀水三升煮一升二合去滓温温分減服下利先¶
　止别當消息小兒斟酌¶
天行發斑瘡須臾徧身皆戴白漿此惡毒云永徽四年¶
此瘡自西域東流於海内但煮葵菜蒜虀啖之則止鮮¶
<pb:KR3e0026_WYG_004-15a>¶
羊血入口即定初患急食之作菜下飯亦得小兒時行¶
瘡痘恐相𫝊染先服漏蘆湯下之本治熱毒癰疽赤白¶
諸丹熱毒瘡癤(以下皆是/小兒湯劑)¶
　漏蘆葉(無以山梔/子代之)連翹　白歛　甘草　芒硝(各一/分)¶
　升麻　枳實　麻黄　黄芩(各一/分半)大黄(四/分)¶
　㕮咀水二升煮一升半下大黄煮一升去滓下芒硝¶
　分減服以利為度大人服可倍作(大黄水浸少/時和水下)¶
龎曰凡覺冬温至春夏必發斑痘小兒輩須服漏蘆湯¶
<pb:KR3e0026_WYG_004-15b>¶
下之得下後逐日空心飲甘草汁三歳以上一盞兒小¶
減之直候腹疼乃止未疼可飲至十日則永不發或下¶
後飲羊血一盞則不發¶
治時行豌豆瘡樺皮飲子¶
　樺皮二兩細切水一升煮至半升去滓飲汁分減服¶
龎曰初得病便驚狂不眠渾身爇然汗出問之身不增¶
寒亦不惡風其脉如數以漏蘆湯下之不甚數者以大¶
承氣湯下之非但瘡痘傷寒亦然¶
<pb:KR3e0026_WYG_004-16a>¶
治豆瘡毒氣不出煩悶熱毒氣攻腰或腹脇痛不可忍¶
大便不通五香湯主之¶
　麝香(半/分)木香　丁香　沈香　乳香(各一/分)芍藥　枳¶
　實　射干　連翹　黄芩　麻黄　升麻　甘草(各/半)¶
　(兩/)大黄(一/兩)¶
　(闕/)　　　四錢水一盞竹&KR0377;半盞煎八分去滓下朴¶
　硝一錢匕和服以利為度¶
天行熱氣生瘡疱身痛壯熱水解散¶
<pb:KR3e0026_WYG_004-16b>¶
　麻黄(一/兩)黄芩　桂枝　甘草(各半/兩)¶
　細末煖水調下二錢匕小兒一錢覆令小汗熱氣在¶
　表已發汗未解或吐下後熱毒不散煩躁謬語此為¶
　表虚裏實熱氣躁於外故身體發斑如錦紋或不因¶
　汗下始得病一二日便發皆由温疫熱毒氣使然也¶
　甚則發豌豆瘡其色白或赤發於皮膚頭作漿戴白¶
　膿者其毒則輕有紫黒色作根隠隠在肌肉裏其毒¶
　則重十死一生甚者五内七竅皆有瘡形如豌豆故¶
<pb:KR3e0026_WYG_004-17a>¶
　以名焉脉洪數者是其候也¶
天行熱毒未解欲生豌豆發熱疼痛宜服解肌出汗葛¶
根石膏湯¶
　葛根　麻黄(各一/兩)石膏(二/兩)黄芩　芍藥　桂枝　甘草(各半/兩)¶
　麄末每服四錢水一盞半煎八分温服取小汗(自汗者/去麻黄)¶
斑豆始有白疱忽搐入腹漸作紫黒色無膿日夜呌煩¶
亂者鬱金散¶
　鬱金一枚(甘草一分水半椀煑乾去/甘草片切焙乾為細末)真腦子(炒半/錢)¶
<pb:KR3e0026_WYG_004-17b>¶
　同研每一錢匕以生猪血五七滴新汲水調下不過¶
　二服甚者毒氣從手足心出如癰狀乃差此是五死¶
　一生候也¶
此患小便澀有血者中壊也瘡黒厭無膿十死不治斑¶
　煩喘小便不利鼈甲湯¶
　燈心(一/把)鼈甲(二/兩)¶
　水一升半煎六合去滓温分作二服¶
斑痘定煩喘淡竹瀝飲子¶
<pb:KR3e0026_WYG_004-18a>¶
　淡竹&KR0377;¶
　煖飲之煩喘自汗瘡不作黒厭可治¶
定煩喘麻黄甘草湯¶
　麻黄　杏仁　桑白皮　甘草(各一/分)¶
　㕮咀水一升煎四合放温分減服若脉數有熱以竹¶
　&KR0377;代水一半煎之𠻳或喉痛加射干一分¶
斑痘瘡出不快紅花湯¶
　紅花子(一合/槌碎)¶
<pb:KR3e0026_WYG_004-18b>¶
　水半升煎百沸去滓分減服之¶
斑痘服涼藥太過欬𠻳手足冷脉遲甘草乾薑湯¶
　乾薑(半/兩)甘草(一/兩)¶
　㕮咀水一升半煎六合分作二服¶
常行瘡痘紫草湯最良患其服之太少不能中病但多¶
槌切好紫草(以湯沃之用物合定候温去滓分減/服每紫草半升用湯一升為準也)¶
斑痘已出不可正爾發表更增斑爛以表虚故也¶
豌豆瘡欲出甘草湯¶
<pb:KR3e0026_WYG_004-19a>¶
　甘草(四/兩)¶
　細剉水二升煎一升去滓分減温服覺腹中微利即¶
　止¶
油飲子　飲清油一升即不生¶
豌豆斑瘡不快表裏不解煩喘大便秘氣攻腹滿犀角¶
升麻湯¶
　麻黄(一分/半)木香　犀角　升麻　芍藥　甘草　杏¶
　仁　枳實　雄黄(各一/分)大黄(半/兩)麝香(一/錢)¶
<pb:KR3e0026_WYG_004-19b>¶
　㕮咀水二升煎一升半下大黄再煎一升去滓下雄¶
　麝末沸匀分作三服以大便通為度¶
瘡已出定方¶
　芒硝　猪膽¶
　和研匀塗之勿動痂落無瘢仍卧黄土末上良¶
天行瘡痘預服此則不發三豆飲子¶
　赤小豆　黒豆　菉豆(各一/升)甘草(一/兩)¶
　浄淘水八升煮熟逐日空心任性食豆飲汁七日永¶
<pb:KR3e0026_WYG_004-20a>¶
　不發¶
瘡痘發斑下利赤黄或膿血遍身發熱梔子薤豉湯¶
　好豉(半/升)薤白(二/兩)肥梔子(十六/枚)¶
　水二升半煮梔子薤白將爛下豉再煮十數沸去滓¶
　分減服解下惡物差¶
　¶
　¶
　¶
<pb:KR3e0026_WYG_004-20b>¶
　¶
　¶
　¶
　¶
　¶
　¶
　¶
　傷寒總病論卷四¶
